<html>
<head>
<link rel="stylesheet" type="text/css" href="../default.css">
<title>Gossip Giri</title>
<meta name="viewport" content="width=device-width, initial-scale=1.0">
</head>
<body>
<h1>Gossip Giri</h1>
<h2><b>Poems By Our Readers<b></h2>
  <h3 align="center">Akash kambli's <br>'Mera sab Bura bhi kehna'</h3>
<h4>
Mera Sab bura bhi kehna,<br>
Par aacha bhi sab batana.<br>
Mai jau duniya se toh sabko<br>
Meri dastaan sunana. <br>

yeh bhi Batana Ki kaise <br>
samandar jeetne se pehle,<br>
Mai Na jaane kitni choti-choti<br> 
nadiyon se hazaaron bar haara tha.<br> 
Woh ghar Woh zameen deekhana, <br>
Koi magrur bhi kahega toh tum<br>
Usko shuruwat meri batana. <br>
Batana safar ki dushwariya mere<br>, 
Taki koi jo Meri jaisi zameen se aaye<br>
Uske liye nadi ki haar choti hi rahe. <br>
Samsndar jeetne ka khawab <br>
Uske dil aur dimag se na jaaye.<br> 
Par unse meri galatiya bhi mat chupana.<br> 

Koi poche toh bata dena ki<br>
Mai kiss darje ka nakara tha.<br>
Keh dena ki jhoota tha mai.<br>
Batana ki kaise,<br>
zarurat par kaam na aa saka.<br> 
Wade kiye par nibha na saka. <br>
Intqaam saare poore kiye <br>
par ishq adhura rehne diya.<br>

Bata dena sabko ki,<br>
mai matlabi bada tha. <br>
Har bade mukaam pe<br>
tanha hi mai khada tha.<br>

Mera Sab bura bhi kehna,<br>
Par aacha bhi sab batana. <br>
Mai jau duniya se toh sabko<br>
Meri dastaan sunana.
</body>
</html>
